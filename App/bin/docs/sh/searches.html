<html>
<head>
	<link rel="stylesheet" href="./OmegaT.css" type="text/css">
	<meta http-equiv="content-type" content="text/html; charset=UTF-8">
	<title>Pretraživanje - Priručnik za korisnike OmegaT 1.7.3</title>
</head>
<body>

	<h1>Pretraživanje</h1>

	<ul>
		<li><a href="#searchwindow">Okno za pretraživanje</a>
			<ul>
				<li><a href="#calling">Pozivanje radnje pretraživanja</a></li>
				<li><a href="#location">Mjesto pretraživanja</a></li>
			</ul>
		</li>
		<li><a href="#searchmethods">Metodi pretraživanja</a></li>
		<li><a href="#usingwildcards">Korištenje džokera</a></li>
		<li><a href="#usingregularexpressions">Korištenje uobičajenih izraza</a></li>
		<li><a href="#display">Prikaz rezultata pretraživanja</a></li>
	</ul>



<hr>

	<a name="searchwindow" id="searchwindow"></a>
	<h1>Okno za pretraživanje</h1>

	<a name="calling" id="calling"></a>
	<h2>Pozivanje radnje pretraživanja</h2>
	
	<p>OmegaT omogućuje jak opseg pretraživačkih funkcija. Pozovi <strong>Okno za pretraživanje</strong> pomoću <code>Ctrl+F</code> i u prostor <strong>Traži sljedeće</strong>, unesi riječ ili frazu za kojima želiš tragati.</p>
	
	<p>Ima i drugih načina, na primjer: selektuj riječ ili frazu u polju za uređivanje (target tekst aktivnog segmenta) i pritisni <code>Ctrl+F</code>. Riječ ili fraza se automatski ubaci u polje <strong>Traži sljedeće</strong>.</p>

	<p>Ponovno pozivanje prozora <strong>Traži</strong> otvoriće jedan dodatni prozor za pretraživanje. Ako zaboravljaš da ih zatvaraš, desiće ti se na kraju da ih bude podosta otvorenih.</p>
	
	<a name="location" id="location"></a>
	<h2>Mjesto pretraživanja</h2>
	
	<p>Pretraživanje se obavlja kako u izvornom, tako i u prevedenom dijelu projekta. Možeš pretraživati</p>

	<ul>
		<li>samo projekt (namješteno pod default)</li>
		<li>Projekt kao i referentne memorije prevoda u /tm/ (klikni u poljce <i>Traži u TM</i>)</li>
		<li>jednu datoteku ili direktorijum koji sadrže set datoteka (klikni u poljce <i>Pretražuj datoteke</i>)</li>
	</ul>

	<p>U potonjem slučaju, OmegaT će jedino tragati po datotekama koje može učitati (pogledaj <a href="filesToTranslate.html">Podržane formate datoteka</a>).</p>



<hr>

	<a name="searchmethods" id="searchmethods"></a>
	<h1>Metodi pretraživanja</h1>

	<p>Izaberi metod pomoću okruglih polja za potvrdu. Može se birati između dva metoda pretraživanja:</p>

	<dl>
		<dt><strong>Pretraživanje po tačnom terminu</strong></dt><dd>Pomoću njega traga se za segmentima koji sadrže traženu nisku.</dd>
		<dt><strong>Pretraživanje po ključnoj riječi</strong></dt><dd>Pomoću njega traga se za segmentima koji sadrže sve ključne riječi, nezavisno od njihovog međusobnog rasporeda.</dd>
	</dl>

	<p>Za bilo koji od ova dva metoda moguće su sljedeće tri opcije:</p>

	<dl>
		<dt><strong>Razlikovanje malih i velikih slova</strong></dt><dd>Ako je izabran ovaj vid, traga se za tačno specificiranu nisku; u suprotnom slučaju, ne bi se pravila razlika između malih i velikih slova.</dd>
		<dt><strong>Uobičajeni izrazi</strong></dt><dd>Ako je izabran ovaj vid, pretraživačka niska tretira se kao uobičajen izraz (u slučaju pretraživanja po ključnoj riječi, tretira se kao višestruk izraz).</dd>
		<dt><strong>Traži u TM</strong></dt><dd>Ako je izabran ovaj vid, pretražuju se sve memorije prevoda.</dd>
	</dl>

	<p><strong>Pretraživanjem po tačnom terminu</strong> traži se fraza, tj. ukoliko je unijeto nekoliko riječi, one će biti pronađene samo ukoliko stoje u identičnom nizu. Pretraživanja po tačnom terminu liče na pretraživanja po "tačnom izrazu" pretraživačkih internet mašina kao što je Google.</p>

	<p>Izaberi <strong>Pretraživanje po ključnoj riječi</strong> i unesi bilo koju količinu pojedinačnih riječi odvojenih razmacima i u bilo kojem rasporedu. OmegaT će prikazati listu svih segmenata u kojima postoje te riječi. Pretraživanje po ključnoj riječi liče na pretraživanja po "svim riječima" u pretraživačkim internet motorima kao što je Google.</p>



<hr>

	<a name="usingwildcards" id="usingwildcards"></a>
	<h1>Korištenje džokera</h1>

	<p>Džoker znaci '<code>*</code>' i '<code>?</code>' mogu se koristiti kod pretraživanja po tačnom terminu kao i po po ključnoj riječi. Da bi se koristili džoker znaci, opcija <strong>uobičajeni izrazi</strong> ne smije biti selektovana, jer će se u suprotnom slučaju ovi znaci interpretirati kao specijalni znaci kod uobičajenih izraza.</p>
	
	<p>Znak '<strong>*</strong>' važi za nulu ili više znakova (na primjer, traganje za rječju <strong>run*</strong>' će naći '<strong>run</strong>', '<strong>runs</strong>', i '<strong>running</strong>').</p>
	
	<p>Znak '<strong>?</strong>' važi tačno za jedan znak (na primjer, '<strong>run?</strong>' će pronaći '<strong>runs</strong>' i '<strong>rung</strong>' ali ne i '<strong>run</strong>' ili '<strong>running</strong>').</p>

	<p>Ukoliko želiš tragati za segmentima koji sadržavaju znake <strong>*</strong> ili <strong>?</strong>, moraćeš preći na uobičajene izraze i izbjeći te znake tako što ispred njih umetneš obrnutu kosu crtu ('\'), tj. 'x\*y' 'x\*y' za pronalaženje 'x*y' i 'x\?<code>y</code>'  za pronalaženje <code>x?y</code>'.</p>



<hr>

	<a name="usingregularexpressions" id="usingregularexpressions"></a>
	<h1>Korištenje uobičajenih izraza</h1>

	<p>Pretraživanje pomoću uobičajenih izraza predstavlja moćno sredstvo za nalaženje više lokacija određene niske. Slično je pretraživanju pomoću džokera, ali je mnogo fleksibilnije.</p>
	
	<p>Uobičajeni izrazi za upotrebu u pretraživanju su oni koje podržava Java. Kratak pregled se nalazi u dodatku <a href="regexp.html">Konstrukcije uobičajenih izraza</a>.</p>
	
	<p>Za bliže informacije, konsultuj <a href= "http://java.sun.com/j2se/1.4.2/docs/api/java/util/regex/Pattern.html"> http://java.sun.com/j2se/1.4.2/docs/api/java/util/regex/Pattern.html</a>.</p>
		
	<p>Jednostavne savjete možeš naći na internetu (na primjer <a href="http://www.regular-expressions.info/quickstart.html">http://www.regular-expressions.info/quickstart.html</a>.)</p>
	
<hr>

	<a name="display" id="display"></a>
	<h1>Prikaz rezultata pretraživanja</h1>
	
	<p>Pritiskom na dugme "Traži" pošto si prethodno unio/unijela nisku u polje za traganje, prikazaće se svi segmenti koji u sebi sadrže predmetnu nisku. Pošto OmegaT sve istovjetne segmente obrađuje pod jednim jedinim entitetom, prikazan se samo prvi jedinstveni segment.</p>
	
	<p>Segmenti su prikazani prema redoslijedu njihovog rasporeda u projektu. Prevedeni segmenti biće prikazani tako da je originalni tekst iznad a prevedeni tekst ispod. Neprevedeni segmenti će biti prikazani samo u vidu originalnog teksta.</p>

	<p>Možeš kliknuti po segmentu i tako ga otvoriti u Editoru radi izmjena. Potom se možeš vratiti na Okno za pretraživanje i preći na sljedeći segment koji želiš modifikovati. Ovakve radnje su korisne kad je u pitanju opsežno uređivanje terminologije.</p>

	<hr>
	
	<p><a href="legalNotices.html">Napomene pravne prirode</a></p>
</body>
</html>
