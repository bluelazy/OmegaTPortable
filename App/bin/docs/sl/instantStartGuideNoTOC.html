<html>
<head>
  <link rel="stylesheet" href="./OmegaT.css" type="text/css">
  <meta http-equiv="content-type" content="text/html; charset=UTF-8">

  <title> Kratek vodič skozi OmegaT - Priročnik za uporabnika OmegaT 2.0</title>
</head>

<body>
  <h2>Kako začnete v 5 minutah delati z OmegaT!<br> - kratek vodič skozi OmegaT</h2>

  <p>Ta kratek priročnik za hitri začetek opisuje samo najbolj osnovne stvari.  V idealnem primeru bi moral vsak uporabnik prebrati navodila za uporabo in se z njihovo pomočjo seznaniti z vsem, kar nam OmegaT nudi. Bližnjice na tem mestu opisujemo s konvencijo "ctrl+tipka", uporabniki Mac računalnikov naj pod tem razumejo in uporabljajo "cmd+tipka". Tipka "cmd" je na tipkovnicah Apple označena z "jabolkom" </p>
  <hr>
  <a name="summary" id="summary"></a>

  <h2>Na kratko, kako OmegaT dela</h2>

  <p>Območje za OmegaT sestavljajo tri ločena okna. Vsakega od njih lahko z miško večate in manjšate. Na levi strani je urejevalnik, v katerega vnašate svoj prevod. Desno zgoraj je prikazovalnik zadetkov, kjer bodo prikazani zadetki iz prevodnega spomina. Pod njim se nahaja prikazovalnik slovarjev, kjer se bodo kazali zadetki iz slovarjev.</p>

  <p>V urejevalniku prikazuje OmegaT izvorno besedilo 'segmentirano' v povedi (ali v odstavke). Segmente prevajate po vrsti, drugega za drugim. Ko preidete z enega segmenta na drugega, se vaš prevod shrani v prevodni spomin. Ko so enkrat vsi segmenti prevedeni (ali pa prej, če tako zahtevate), bo OmegaT s pomočjo prevodnega spomina ustvaril v mapi "Target" dokumente v ciljnem jeziku.</p>

  <p>OmegaT vaše prevajalsko delo organizira v tako imenovane prevajalne projekte.  Za vsakega od njih OmegaT ustvari svoj komplet map. V njih shranjujete izvorne dokumente, ki jih je treba prevesti, geslovnike in pa prevodne spomine, ki jih boste morebiti potrebovali. OmegaT ustvari tudi ciljno mapo “Target”, ki bo vsebovala prevedene dokumente.</p>
  <hr>
  <a name="translate" id="translate"></a>

  <h2>Kako prevajati s pomočjo OmegaT</h2><a name="create" id="create"></a>

  <h3>Ustvarite in odprite nov projekt</h3>

  <p>- v ta namen v meniju izberite <strong>Projekt → Nov..</strong>.</p>

  <p> Zakrmarite do mape, v katero bi želeli shraniti projektne datoteke, in vnesite ime za prevajalni projekt. Ime, ki ga vnesete, bo tudi ime projekta in projektnega imenika, v katerega se bo shranjevalo vse s prevajanjem zvezane datoteke.</p>

  <p>OmegaT vas bo z dvogovorom spodaj pozval, da potrdite ali pa spremenite projektne mape, ki jih bo ustvaril.</p>

  <p align="center"><img src="images/NewProject.png" name="graphics1" alt=
  "Okno za projektne nastavitve" id="graphics1" align="bottom" border="0"></p>

  <p>Mesto podimenikov lahko potrdite, vendar prej preverite, ali kodiranji za izvirni in ciljni jezik ustrezata. V spustnem seznamu izberite kodo jezika (2 črki) ali kodo jezika in države (2 + 2 črki), lahko pa ju vnesete ročno (koda za jezik ima lahko 2 ali 3 črke). Zapomnite si, kje se nahaja mapa Target (s prevedenimi datotekami). Če želite, da OmegaT namesto po odstavkih segmentiranje izvede po povedih, znova preverite pravila za segmentiranje.</p>

  <p>Ko kliknete V redu in s tem potrdite nastavitve projekta, vas OmegaT pozove, da izberete izvirne dokumente za uvoz. Uvažate lahko posamezne datoteke ali celotne hierarhije (imenike in podimenike). Če uvozite napačne dokumente ali preveč dokumentov, jih lahko enostavno odstranite iz mape z izvirnimi datotekami  (na primer s pomočjo sistemskega upravitelja za datoteke).</p>

  <p>Seznam datotek, ki se jih bo prevajalo, lahko preverite v oknu <strong>Projektne datoteke</strong> (Meni:  <strong>Projekt → Projektne datoteke...</strong>, v kolikor se ne prikaže sam od sebe). Če ste primorani spremeniti vsebino imenika Source, ne pozabite pred nadaljnjim delom ponovno naložiti projekta (Meni:  <strong>Projekt → Ponovno naloži</strong>). OmegaT samodejno odpre prvo datoteko na seznamu. Mislite na to, da lahko OmegaT prevaja datoteke v spodaj navedenih formatih samo, če ustrezajo vzorcem v datotečnih filtrih. Druge datoteke bo pri odpiranju prezrl.</p>

  <ul>
    <li>- OpenDocument/OpenOffice.org</li>

    <li>enostavno besedilo</li>

    <li>.po</li>

    <li>bundle.properties Java</li>

    <li>XHTML, HTML</li>

    <li>datoteke za HTML Help Compiler</li>

    <li>INI (Ključ=vrednost kot besedilo)</li>

    <li>DocBook</li>

    <li>datoteke Microsoft Open XML</li>

    <li>Okapi enojezični XLIFF</li>

    <li> QuarkXPress CopyFlowGold</li>

    <li>datoteke za podnaslove (SRT)</li>

    <li>ResX</li>

    <li> podporne datoteke za  Android</li>

    <li>LaTeX</li>
  </ul><a name="segments" id="segments"></a>

  <h3>Prevedite segmente drugega za drugim</h3>

  <p>Ko določite projekt in datoteke, ki jih je treba prevesti, OmegaT odpre prvo datoteko na seznamu. Prvi segment je označen zeleno, pod njim je v "ciljnem polju" kopija izvirnega besedila. (V tem trenutku so vsa besedila, ki se nahajajo izven ciljnega polja zavarovana in jih ne morete spreminjati ) Med oznaki <code>&lt;segment 0001&gt;</code> in <code>&lt;end segment&gt;</code> morate čez izvorno besedilo vtipkati svoj prevod.  Pritisnite na "<strong>ENTER</strong>", da skočite na naslednji segment. Opomba:</p>

  <ul>
    <li>- Da skočite na katerikoli drug del besedila, bodisi zgoraj bodisi spodaj, dvokliknite na stavek ali odstavek, ki ga želite odpreti.</li>

    <li>- V kolikor raje začnete prevajati s praznim poljem za prevod, si lahko to nastavite s pomočjo <strong>Možnosti → Vedenje pri prevajanju...</strong>.</li>
  </ul>

  <p>Ko pritisnete na "<strong>ENTER</strong>", se pripeti par stvari, ki jih ni videti :  OmegaT doda oba dela segmenta (izvorni del in njegov prevod) v prevodni spomin, poleg tega pa sam od sebe prevede še ostale identične segmente, ki jih je najti v ostalih datotekah projekta Hkrati preišče prevodni spomin in slovar ter zbere predloge za naslednji neprevedeni segment.</p><a name="tm" id="tm"></a>

  <h3>Kako uporabljati prevodni spomin in zadetke iz geslovnikov in slovarjev</h3><a name="tm_matches" id="tm_matches"></a>

  <h3>Zadetki iz spomina prevodov</h3>

  <p>Če OmegaT v prevodnem spominu za naslednji segment naleti na nepopolna ujemanja (30 % ali več, glej priročnik), jih bo navedel v prikazovalniku zadetkov. Prikazovalnik zadetkov samodejno označi prvi zadetek na seznamu. Skladanja lahko v ciljno polje vnesete iz prikazovalnika s pomočjo bližnjic:</p>

  <ul>
    <li>Pritisnite <code>Ctrl+I</code>, če želite zadetek vstavite na mestu, kjer se trenutno nahaja kazalka, ali pa ...</li>

    <li>pritisnite <code>Ctrl+R</code> in prepišite z zadetkom ciljno besedilo v celoti.</li>
  </ul>

  <p>V kolikor je na razpolago več zadetkov, pa bi želeli kaj drugega kot predizbrani zadetek:</p>

  <ul>
    <li>Izberite v prikazovalniku zadetek, ki ga želite:  s <code>Ctrl+2</code> drugi, s <code>Ctrl+3</code> tretji prikazani zadetek, itd.</li>

    <li>Uporabite potem bližnjici <code>Ctrl+I</code> ali <code>Ctrl+R</code>, kot je opisano zgoraj.</li>
  </ul>

  <p>(OmegaT lahko tudi naročite, naj vsak zadetek, ki je nad nastavljenim odstotkom skladanja, sam od sebe vstavi v ciljno polje, ko odpre nov segment. To možnost imate na razpolago v <strong>Možnosti → Vedenje ob urejanju..</strong>)</p><a name="gloss_matches" id="gloss_matches"></a>

  <h3>Zadetki iz geslovnikov in slovarjev</h3>

  <p>Zadetki v geslovnikih in slovarjih, ki ste jih dodali projektu, vam bodo na razpolago v panelih za slovarje in za geslovnike. &nbsp;</p><a name="searches" id="searches"></a>

  <h3>Kako iščete</h3>

  <p>OmegaT nudi krepko zalogo funkcij za iskanje. Odprite iskalno okno z <code>Ctrl+F</code> in vtipkajte besedo ali izraz, ki ga iščete, v polje "Išči:". Lahko tudi v ciljnem polju aktivnega segmenta izberete besede ali izraz, potem pa pritisnete na <code>Ctrl+F</code>. V tem primeru bo program iskani izraz ali besedo sam vnesel v polje "Išči".</p>

  <h3>Kako uporabljati Google Translate</h3>

  <p>Če je Google Translate aktiviran in podokno zanj odprto, boste v njem samodejno dobili predlog za aktivni segment.  S <code>Ctrl+M</code> ga lahko vstavite v ciljni segment.<br></p>

  <p><a name="create_trans" id="create_trans"></a></p>

  <h3>Ustvarite prevedene dokumente</h3>

  <p>Ko prevedete vse segmente (po potrebi tudi prej), OmegaT na podlagi prevodov, ki jih je shranil v spomin, obnovi vse izhodne dokumente. Da ustvarite ciljne dokumente, izberite v glavnem meniju <strong>Projekt -&gt; Ustvari prevedene dokumente</strong>. OmegaT sestavi prevode vseh datotek v projektnem imeniku Source, ne glede na to, ali so prevedene v celoti. Delne ali v celoti prevedene datoteke nato shrani v projektni imenik Target. Prevajanje zaključite s pregledom ciljnih datotek v ustrezni aplikaciji (brskalniku, urejevalniku besedil...) , da se prepričate, da je vsebina in oblikovanje prevoda v redu. Po potrebi lahko znova odprete OmegaT, opravite potrebne spremembe in znova ustvarite izhodne datoteke.</p>
  <hr>
  <a name="tags" id="tags"></a>

  <h2>Kako se lotiti besedila z oznakami</h2>

  <p>OmegaT pazi na to, da se oblikovanje izvirnih dokumentov (krepka ali ležeča pisava itd.) med prevajanjem ne zgubi, zato ukaze za oblikovanje spremeni v oznake. Oznake OmegaT vsebujejo eno ali dve črki z eno ali več ciframi in pri parih oznak z znakom "/" (na primer:  &lt;f0&gt;, &lt;/f0&gt; &lt;br&gt;, &lt;/s2&gt; itd.). Pri delu z oznakami morate paziti na to, da bodo v ciljni segment vključene na pravilnem mestu in v pravilnem zaporedju (glejte <em>operacije z oznakami</em>).</p><a name="example" id="example"></a>

  <h3>Primer...</h3>

  <p>V teh primerih so oznake označene z barvo, da jih je laže prepoznati; OmegaT jih ne bo posebej poudarjal. Oznake <font color="blue">modre</font> barve bo OmegaT ignoriral, ker v celoti obkrožajo segment. Oznake, poudarjene <font color=
  "green">zeleno</font>, mora OmegaT obdelati, ker se nahajajo znotraj segmenta. Tukaj je primer za segmentiranje v HTML:</p>

  <p><code><font color="blue">&lt;p&gt;</font>A different display font can be
  selected via the <font color="green">&lt;b&gt;</font>Display Font<font color=
  "green">&lt;/b&gt;</font>dialog. Open it via the <font color=
  "green">&lt;i&gt;</font>Settings<font color="green">&lt;/i&gt;</font> →
  <font color="green">&lt;i&gt;</font>Display Font...<font color=
  "green">&lt;/i&gt;</font>menu item. The font type and size can be changed
  from the dialog.<font color="blue">&lt;/p&gt;</font></code></p>

  <p>OmegaT bo ta stavek (preveden v afrikanščino!) prikazal takole:</p><br>

  <p><img src="images/tagged_segment.png" alt="" border="0" height="150" width=
  "592"></p><br>

  <p>Ko OmegaT ustvari ciljno besedilo, bo HTML videti takole:</p>

  <p><img src="images/tagged_segment_target.png" alt="" border="0" height="122"
  width="592"></p><a name="tag_verif" id="tag_verif"></a>

  <h3>Preverjanje oznak</h3>

  <p>OmegaT napačnih oznak v ciljnem dokumentu ne zazna samodejno. Preden prevod predate stranki, torej preverite, ali je besedilo brez napak.</p>

  <p>Uporabite v ta namen točko v meniju <strong>Orodja → Preveri oznake</strong>. Prikazal se bo seznam segmentov, kjer prihaja do neskladja med oznakami v izvirnem besedilu in v prevodu. Kliknite na številko segmenta. V oknu urejevalnika se bo prikazal segment, ki vsebuje napake, tako da boste lahko oznake preverili in po potrebi popravili. Pritisnite na <span style="font-weight: bold;">Enter</span>, da popravljen segment potrdite, nato pa ponovno preverite popravek s tem, da pritisnete znova na <span style=
  "font-weight: bold;">Ctrl+T,</span></p>

  <p>V nekaterih primerah lahko napake v oznaka tudi preprečijo, da bi prevod sploh lahko odprli. Preverite zato naprej oznake, preden začnete z ustvarjanjem ciljnih datotek. Na koncu dokument in njegovo oblikovanje še dodatno preverite v urejevalniku ali v pregledovalniku za to vrsto dokumenta.</p>
  <hr>
</body>
</html>
