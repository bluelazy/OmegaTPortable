<html>
   <head>
      <meta http-equiv="Content-Type" content="text/html; charset=UTF-8">
   
      <title>Hoofdstuk 9. Te vertalen bestanden</title>
      <link rel="stylesheet" type="text/css" href="OmegaT.css">
      <meta name="generator" content="DocBook XSL Stylesheets V1.78.1">
      <link rel="home" href="index.html" title="OmegaT 3.5 - Gebruikershandleiding">
      <link rel="up" href="index.html" title="OmegaT 3.5 - Gebruikershandleiding">
      <link rel="prev" href="chapter.files.and.folders.html" title="Hoofdstuk 8. OmegaT bestanden en mappen">
      <link rel="next" href="chapter.translation.editing.html" title="Hoofdstuk 10. Bewerken (gedrag)">
   </head>
   <body bgcolor="white" text="black" link="#0000FF" vlink="#840084" alink="#0000FF">
      <div class="navheader">
         <table width="100%" summary="Navigation header">
            <tr>
               <th colspan="3" align="center">Hoofdstuk 9. Te vertalen bestanden</th>
            </tr>
            <tr>
               <td width="20%" align="left"><a accesskey="p" href="chapter.files.and.folders.html">Terug</a>&nbsp;
               </td>
               <th width="60%" align="center">&nbsp;</th>
               <td width="20%" align="right">&nbsp;<a accesskey="n" href="chapter.translation.editing.html">Volgende</a></td>
            </tr>
         </table>
         <hr>
      </div>
      <div class="chapter">
         <div class="titlepage">
            <div>
               <div>
                  <h1 class="title"><a name="chapter.files.to.translate"></a>Hoofdstuk 9. Te vertalen bestanden
                  </h1>
               </div>
            </div>
         </div>
         <div class="toc">
            <dl class="toc">
               <dt><span class="section"><a href="chapter.files.to.translate.html#file.formats">1. Bestandsformaten</a></span></dt>
               <dd>
                  <dl>
                     <dt><span class="section"><a href="chapter.files.to.translate.html#d0e5812">1.1. Platte-tekst bestanden</a></span></dt>
                     <dt><span class="section"><a href="chapter.files.to.translate.html#d0e5891">1.2. Opgemaakte tekstbestanden</a></span></dt>
                     <dt><span class="section"><a href="chapter.files.to.translate.html#d0e5992">1.3. PDF-bestanden</a></span></dt>
                  </dl>
               </dd>
               <dt><span class="section"><a href="chapter.files.to.translate.html#other.file.formats">2. Andere bestandsformaten</a></span></dt>
               <dt><span class="section"><a href="chapter.files.to.translate.html#right.to.left.languages">3. Van rechts naar links talen</a></span></dt>
               <dd>
                  <dl>
                     <dt><span class="section"><a href="chapter.files.to.translate.html#d0e6163">3.1. LTR- en RTL-tekenreeksen in segmenten mixen</a></span></dt>
                     <dt><span class="section"><a href="chapter.files.to.translate.html#d0e6186">3.2. <span class="application">OmegaT</span>-tags in RTL-segmenten</a></span></dt>
                     <dt><span class="section"><a href="chapter.files.to.translate.html#d0e6200">3.3. Vertaalde RTL-documenten maken</a></span></dt>
                  </dl>
               </dd>
            </dl>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="file.formats"></a>1. Bestandsformaten<a class="indexterm" name="d0e5798"></a><a class="indexterm" name="d0e5803"></a></h2>
                  </div>
               </div>
            </div>
            <p><span class="application">U kunt OmegaT gebruiken</span> om bestanden te vertalen in een aantal bestandsformaten. Er zijn twee basale typen bestandsformaten, platte tekst en opgemaakte
               tekst.
            </p>
            <div class="section">
               <div class="titlepage">
                  <div>
                     <div>
                        <h3 class="title"><a name="d0e5812"></a>1.1. Platte-tekst bestanden<a class="indexterm" name="d0e5815"></a><a class="indexterm" name="d0e5820"></a></h3>
                     </div>
                  </div>
               </div>
               <p>Platte tekst-bestanden bevatten alleen maar tekst, zodat hun vertaling zo eenvoudig is als het typen van die vertaling. Er
                  zijn meerdere methoden om de codering van een bestand te specificeren zodat de inhoud niet door elkaar wordt gegooid bij het
                  openen in <span class="application">OmegaT</span>. Zulke bestanden hebben geen informatie over opmaak naast de "witte ruimte" die wordt gebruikt om tekst uit te lijnen, alinea's
                  aan te geven of pagina-einden in te voegen. Zij zijn niet in staat informatie te bevatten / te behouden met betrekking tot
                  de kleur, lettertype etc. van de tekst. Momenteel ondersteunt <span class="application">OmegaT</span> de volgende platte tekst-formaten:<a class="indexterm" name="d0e5833"></a></p>
               <div class="itemizedlist">
                  <ul class="itemizedlist" style="list-style-type: disc; ">
                     <li class="listitem">
                        <p>ASCII tekst (.txt, etc.)</p>
                     </li>
                  </ul>
               </div>
               <div class="itemizedlist">
                  <ul class="itemizedlist" style="list-style-type: disc; ">
                     <li class="listitem">
                        <p>Gecodeerde tekst (*.UTF8)</p>
                     </li>
                  </ul>
               </div>
               <div class="itemizedlist">
                  <ul class="itemizedlist" style="list-style-type: disc; ">
                     <li class="listitem">
                        <p>Java bronbundels (*.properties)</p>
                     </li>
                  </ul>
               </div>
               <div class="itemizedlist">
                  <ul class="itemizedlist" style="list-style-type: disc; ">
                     <li class="listitem">
                        <p>PO-bestanden (*.po)</p>
                     </li>
                  </ul>
               </div>
               <div class="itemizedlist">
                  <ul class="itemizedlist" style="list-style-type: disc; ">
                     <li class="listitem">
                        <p>INI (sleutel=waarde) bestanden (*.ini)</p>
                     </li>
                  </ul>
               </div>
               <div class="itemizedlist">
                  <ul class="itemizedlist" style="list-style-type: disc; ">
                     <li class="listitem">
                        <p>DTD-bestanden (*.DTD)</p>
                     </li>
                     <li class="listitem">
                        <p>DokuWiki-bestanden (*.txt)</p>
                     </li>
                  </ul>
               </div>
               <div class="itemizedlist">
                  <ul class="itemizedlist" style="list-style-type: disc; ">
                     <li class="listitem">
                        <p>SubRip titelbestanden (*.srt)</p>
                     </li>
                  </ul>
               </div>
               <div class="itemizedlist">
                  <ul class="itemizedlist" style="list-style-type: disc; ">
                     <li class="listitem">
                        <p>Magento CE Locale CSV-bestanden (*.csv)</p>
                     </li>
                  </ul>
               </div>
               <p>Andere platte-tekst bestanden kunnen worden behandeld door <span class="application">OmegaT</span> door hun bestandstype te koppelen aan een ondersteund bestandstype (bijvoorbeeld .pod-bestanden zouden kunnen worden gekoppeld
                  aan het ASCII tekstfilter) en ze voor te bewerken met specifieke segmentatieregels.
               </p>
               <p>PO-bestanden<a class="indexterm" name="d0e5882"></a> mogen zowel bron- als doeltekst bevatten. Vanuit dit oogpunt zijn zij platte tekstbestanden<span class="emphasis"><em> plus</em></span> vertaalgeheugens. Indien voor een opgegeven bronsegment nog geen bestaande vertaling in het vertaalgeheugen van het project
                  (project_save.tmx) aanwezig is, zal de huidige vertaling in project_save.tmx worden opgeslagen als de standaard vertaling.
                  In het geval dat hetzelfde bronsegment echter al bestaat, maar met een andere vertaling, wordt de nieuwe vertaling opgeslagen
                  als een alternatief.
               </p>
            </div>
            <div class="section">
               <div class="titlepage">
                  <div>
                     <div>
                        <h3 class="title"><a name="d0e5891"></a>1.2. Opgemaakte tekstbestanden<a class="indexterm" name="d0e5894"></a><a class="indexterm" name="d0e5901"></a></h3>
                     </div>
                  </div>
               </div>
               <p>Opgemaakte tekstbestanden bevatten zowel tekst als informatie, zoals lettertype, afmeting, kleur etc. Zij worden normaal gesproken
                  gemaakt met tekst- of HTML-verwerkingsprogramma's. Zulke bestanden zijn ontworpen om hun informatie over de opmaak te behouden.
                  Zulke informatie over de opmaak kan eenvoudig zijn zoals "dit is vet" of zo complex als tabelgegevens met verschillende lettertype-afmetingen,
                  kleuren, posities etc. In de meeste vertalingen wordt het belangrijk geacht dat het vertaalde document er uitziet zoals het
                  origineel. OmegaT stelt u in staat om dit te doen door het markeren van de tekens/woorden die een speciale opmaak hebben met
                  eenvoudig te bewerken tags. Vereenvoudigen van de opmaak van de originele tekst draagt enorm bij aan het verminderen van het
                  aantal tags. Indien mogelijk zou het gelijk maken van gebruikte lettertypen, lettertype-afmetingen, kleuren etc. het vertalen
                  vereenvoudigen en het aantal mogelijke fouten in tags verminderen. Elk bestandstype wordt verschillend behandeld in OmegaT.
                  Specifiek gedrag kan worden ingesteld in de bestandsfilters. Momenteel ondersteunt OmegaT de volgende opgemaakte tekst-formaten:<a class="indexterm" name="d0e5908"></a></p>
               <div class="itemizedlist">
                  <ul class="itemizedlist" style="list-style-type: disc; ">
                     <li class="listitem">
                        <p>ODF - OASIS Open Document Format (*.ods, *.ots, *.odt,
                                       *.ott, *.odp, *.otp)
                        </p>
                     </li>
                  </ul>
               </div>
               <div class="itemizedlist">
                  <ul class="itemizedlist" style="list-style-type: disc; ">
                     <li class="listitem">
                        <p>Microsoft Office Open XML (*.docx, *.dotx, *.xlsx, *.xltx,
                                       *.pptx)
                        </p>
                     </li>
                  </ul>
               </div>
               <div class="itemizedlist">
                  <ul class="itemizedlist" style="list-style-type: disc; ">
                     <li class="listitem">
                        <p>(X)HTML (*.html, *.xhtml,*.xht)</p>
                     </li>
                  </ul>
               </div>
               <div class="itemizedlist">
                  <ul class="itemizedlist" style="list-style-type: disc; ">
                     <li class="listitem">
                        <p>HTML Help Compiler (*.hhc, *.hhk)</p>
                     </li>
                  </ul>
               </div>
               <div class="itemizedlist">
                  <ul class="itemizedlist" style="list-style-type: disc; ">
                     <li class="listitem">
                        <p>DocBook (*.xml)</p>
                     </li>
                  </ul>
               </div>
               <div class="itemizedlist">
                  <ul class="itemizedlist" style="list-style-type: disc; ">
                     <li class="listitem">
                        <p>XLIFF (*.xlf, *.xliff, *.sdlxliff) - van de variëteit bron=doel</p>
                     </li>
                  </ul>
               </div>
               <div class="itemizedlist">
                  <ul class="itemizedlist" style="list-style-type: disc; ">
                     <li class="listitem">
                        <p>QuarkXPress CopyFlowGold (*.tag, *.xtg)</p>
                     </li>
                  </ul>
               </div>
               <div class="itemizedlist">
                  <ul class="itemizedlist" style="list-style-type: disc; ">
                     <li class="listitem">
                        <p>ResX-bestanden (*.resx)</p>
                     </li>
                  </ul>
               </div>
               <div class="itemizedlist">
                  <ul class="itemizedlist" style="list-style-type: disc; ">
                     <li class="listitem">
                        <p>Android-bronbestanden (*.xml)</p>
                     </li>
                  </ul>
               </div>
               <div class="itemizedlist">
                  <ul class="itemizedlist" style="list-style-type: disc; ">
                     <li class="listitem">
                        <p>LaTex (*.tex, *.latex)</p>
                     </li>
                     <li class="listitem">
                        <p>Help- (*.xml) en Manual- (*.hmxp) bestanden</p>
                     </li>
                     <li class="listitem">
                        <p>Typo3 LocManager (*.xml)</p>
                     </li>
                  </ul>
               </div>
               <div class="itemizedlist">
                  <ul class="itemizedlist" style="list-style-type: disc; ">
                     <li class="listitem">
                        <p>WiX Localization (*.wxl)</p>
                     </li>
                     <li class="listitem">
                        <p>Iceni Infix (*.xml)</p>
                     </li>
                     <li class="listitem">
                        <p>Flash XML exporteren (*.xml)</p>
                     </li>
                     <li class="listitem">
                        <p>Wordfast TXML (*.txml)</p>
                     </li>
                     <li class="listitem">
                        <p>Camtasia voor Windows (*.camproj)</p>
                     </li>
                     <li class="listitem">
                        <p>Visio (*.vxd)</p>
                     </li>
                     <li class="listitem">
                        <p>Java eigenschap XML (*.xml)</p>
                     </li>
                     <li class="listitem">
                        <p> Schematron (*.sch)</p>
                     </li>
                     <li class="listitem">
                        <p>RELAX NG-schema voor XML (*.rng)</p>
                     </li>
                  </ul>
               </div>
               <p>Andere opgemaakte tekst-bestanden kunnen worden afgehandeld door OmegaT door hun bestandstype te koppelen aan een ondersteund
                  bestandstype, er van uitgaande dat de overeenkomende segmentatieregels ze juist zullen segmenteren.
               </p>
            </div>
            <div class="section">
               <div class="titlepage">
                  <div>
                     <div>
                        <h3 class="title"><a name="d0e5992"></a>1.3. PDF-bestanden<a class="indexterm" name="d0e5995"></a><a class="indexterm" name="d0e6000"></a></h3>
                     </div>
                  </div>
               </div>
               <p>PDF-bestanden zijn een speciaal geval. Zij bevatten informatie over de opmaak van de tekst, maar dergelijke informatie kan
                  niet opnieuw worden gebruikt door <span class="application">OmegaT</span> om doelbestanden te maken. Dus, PDF-bestanden worden afgehandeld als platte tekstbestanden, en de uitgevoerde bestanden zijn
                  platte tekstbestanden.
               </p>
               <p>Als u ook de opmaak van de tekst wilt reproduceren (net zoals andere dingen zoals tekeningen) in uw vertaling, zijn er drie
                  manieren om dat te proberen:
               </p>
               <div class="orderedlist">
                  <ol class="orderedlist" type="1">
                     <li class="listitem">
                        <p>Gebruik <span class="application">OmegaT’s</span> standaard filter (PDF invoer), vertaal, maak een doelbestand (het zal een platte tekstbestand zijn), voeg relevante opmaak
                           en items handmatig toe.
                        </p>
                     </li>
                     <li class="listitem">
                        <p>Gebruik het filter van Iceni Infix. Zie <a class="ulink" href="https://omegat.org/howtos/iceni_infix.html" target="_top">Howto - Vertalen van PDF-bestanden met Iceni Infix en OmegaT</a>.
                        </p>
                     </li>
                     <li class="listitem">
                        <p>Importeer het bronbestand in <a class="ulink" href="https://www.libreoffice.org/discover/draw/" target="_top">LibreOffice Draw</a>, sla het op als een ODG-bestand, vertaal het en exporteer het naar PDF zoals nodig is.
                        </p>
                     </li>
                  </ol>
               </div>
               <p><span class="bold"><strong>Opmerking:</strong></span> de bovenstaande informatie is alleen van toepassing voor PDF-bestanden met een tekstlaag. Indien u een PDF-bestand heeft
                  dat bestaat uit gescande pagina's (soms wordt naar dergelijke bestanden verwezen als ‘dode’ PDFs), dient u een programma met
                  OCR (optical character recognition) te gebruiken om de tekst te herkennen en het te converteren naar een indeling die kan
                  worden afgehandeld door OmegaT.
               </p>
            </div>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="other.file.formats"></a>2. Andere bestandsformaten<a class="indexterm" name="d0e6038"></a><a class="indexterm" name="d0e6043"></a></h2>
                  </div>
               </div>
            </div>
            <p>Andere platte tekst- of opgemaakte tekst-bestandsformaten die mogelijk door OmegaT kunnen worden verwerkt zouden ook kunnen
               bestaan.
            </p>
            <p><a class="indexterm" name="d0e6051"></a>Externe programma's kunnen worden gebruikt om bestanden te converteren naar ondersteunde formaten. De vertaalde bestanden
               moeten daarna weer terug worden geconverteerd naar het originele formaat. Als u bijvoorbeeld een verouderde versie van Microsoft
               Word hebt, die niet het ODT-formaat kan afhandelen, is hier een manier voor Word-bestanden met de extensie DOC:
            </p>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>importeer het bestand in Writer</p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>sla het bestand op in de indeling ODT</p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>vertaal het in het doel-ODT-bestand</p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>laad het doelbestand in Writer</p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>sla het bestand op als een DOC-bestand</p>
                  </li>
               </ul>
            </div>
            <p>De kwaliteit van het vertaalde bestand zal afhankelijk zijn van de kwaliteit van het heen-en-weer converteren. Voor het uitvoeren
               van dergelijke conversies: zorg er voor dat alle opties zijn uitgeprobeerd. Controleer de <a class="ulink" href="http://www.omegat.org/" target="_top">thuispagina van OmegaT</a> voor een bijgewerkte lijst van hulpprogramma's voor vertalingen.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="right.to.left.languages"></a>3. Van rechts naar links talen<a class="indexterm" name="d0e6085"></a><a class="indexterm" name="d0e6088"></a><a class="indexterm" name="d0e6093"></a></h2>
                  </div>
               </div>
            </div>
            <p>Uitvulling van de bron- en doelsegmenten is afhankelijk van de projecttalen. Ze worden standaard links uitgevuld voor talen
               van Left-To-Right (LTR) en rechts uitgevuld voor talen van Right-To-Left (RTL). U kunt schakelen tussen de verschillende weergavemodi
               door in te drukken <span class="keycap"><strong>Shift</strong></span>+<span class="keycap"><strong>Ctrl</strong></span>+<span class="keycap"><strong>O</strong></span> (dit is de letter O en niet de numerieke 0). De schakeling met <span class="keycap"><strong>Shift</strong></span>+<span class="keycap"><strong>Ctrl</strong></span>+<span class="keycap"><strong>O</strong></span> heeft drie statussen:
            </p>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>standaard uitvulling, die wordt gedefinieerd door de taal</p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>links uitvullen</p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>rechts uitvullen</p>
                  </li>
               </ul>
            </div>
            <p>Gebruiken van de modus RTL in <span class="application">OmegaT</span> heeft geen enkele invloed op de modus weergeven van de vertaalde documenten die werden gemaakt in <span class="application">OmegaT</span>. De modus weergeven van de vertaalde documenten zal moeten worden aangepast binnen de gewoonlijk gebruikte toepassing (zoals
               Microsoft Word) om ze weer te geven of te wijzigen (bekijk de relevante handleidingen voor de details). Gebruiken van <span class="keycap"><strong>Shift</strong></span>+<span class="keycap"><strong>Ctrl</strong></span>+<span class="keycap"><strong>O</strong></span> zorgt er voor dat zowel de tekstinvoer als de weergave in <span class="application">OmegaT</span> worden gewijzigd. Door te klikken op het venster en te schakelen met de weergavemodus kan het afzonderlijk worden gebruikt
               voor alle drie vensters (Bewerken, Overeenkomsten en Woordenlijst). Het kan ook worden gebruikt in alle aanwezige invoervelden
               in <span class="application">OmegaT</span> - in het zoekvenster, voor de segmentatieregels etc.
            </p>
            <p>Opmerking voor Mac OS X-gebruikers: gebruik de sneltoets <span class="keycap"><strong>Shift</strong></span>+<span class="keycap"><strong>Ctrl</strong></span>+<span class="keycap"><strong>O</strong></span> en <span class="bold"><strong>niet </strong></span>cmd+Ctrl+O.
            </p>
            <div class="section">
               <div class="titlepage">
                  <div>
                     <div>
                        <h3 class="title"><a name="d0e6163"></a>3.1. LTR- en RTL-tekenreeksen in segmenten mixen<a class="indexterm" name="d0e6166"></a><a class="indexterm" name="d0e6171"></a><a class="indexterm" name="d0e6176"></a></h3>
                     </div>
                  </div>
               </div>
               <p>Bij het schrijven van pure RTL-tekst, kan de standaard (LTR) weergave worden gebruikt. In veel gevallen is het echter noodzakelijk
                  om LTR-tekst in RTL-tekst in te bedden. Bijvoorbeeld in OmegaT-tags, productnamen die moeten worden behouden in de LTR-brontaal,
                  tijdelijke plaatsaanduidingen in lokalisatie-bestanden en getallen in tekst. In dit soort gevallen is het noodzakelijk om
                  te schakelen naar de modus RTL, zodat de RTL- (in feite twee richtingen) tekst correct wordt weergegeven. Waarbij dient te
                  worden opgemerkt dat als <span class="application">OmegaT</span> in de modus RTL staat, zowel de bron als het doel worden weergegeven in de modus RTL. Dit betekent dat als de brontaal in
                  LTR is en de doeltaal is RTL, of vice versa, het nodig zou kunnen zijn om heen en weer te schakelen tussen de modi RTL en
                  LTR om de bron te bekijken en eenvoudiger het doel in te voeren in hun respectievelijke modus.
               </p>
            </div>
            <div class="section">
               <div class="titlepage">
                  <div>
                     <div>
                        <h3 class="title"><a name="d0e6186"></a>3.2. <span class="application">OmegaT</span>-tags in RTL-segmenten<a class="indexterm" name="d0e6191"></a></h3>
                     </div>
                  </div>
               </div>
               <p>Zoals hierboven vermeld zijn OmegaT-tags LTR-tekenreeksen. Bij het vertalen tussen RTL- en LTR-talen kan het nodig zijn dat
                  de vertaler, om de tags juist te lezen uit de bron en om ze dan juist in te voeren in het doel, vele malen moet schakelen
                  tussen de modi LTR en RTL.
               </p>
               <p>Indien het document het toelaat wordt het de vertaler sterk aangeraden om informatie over de opmaak uit het originele document
                  te verwijderen zodat er zo weinig mogelijk tags als nodig is in de OmegaT-interface verschijnen. Volg de aanwijzingen die
                  worden gegeven in Hints voor tagbeheer. Valideer de tags regelmatig (zie Tag-validatie) en maak met regelmatige tussenpozen
                  vertaalde documenten (zie hieronder en Menu) om het eenvoudiger te maken om problemen te zien die opkomen. Een hint: vertalen
                  van een 'platte tekst'-versie van de tekst en het op een later moment toevoegen van het noodzakelijke opmaakprofiel in de
                  relevante toepassing zou misschien minder problematisch blijken te zijn.
               </p>
            </div>
            <div class="section">
               <div class="titlepage">
                  <div>
                     <div>
                        <h3 class="title"><a name="d0e6200"></a>3.3. Vertaalde RTL-documenten maken<a class="indexterm" name="d0e6203"></a><a class="indexterm" name="d0e6208"></a><a class="indexterm" name="d0e6213"></a></h3>
                     </div>
                  </div>
               </div>
               <p>Als het vertaalde document wordt gemaakt zal de weergaverichting hetzelfde zijn als die van het originele document. Als het
                  originele document LTR was, moet de weergaverichting van het doeldocument handmatig worden gewijzigd naar RTL in de toepassing
                  waarin het wordt weergegeven. Elke indeling voor de uitvoer heeft specifieke manieren om om te gaan met RTL-weergave, controleer
                  de relevante handleidingen voor de toepassing voor details.
               </p>
               <p>Voor .docx-bestanden worden een aantal wijzigingen automatisch gedaan:</p>
               <div class="itemizedlist">
                  <ul class="itemizedlist" style="list-style-type: disc; ">
                     <li class="listitem">Alinea's, secties en tabellen worden ingesteld op bidi</li>
                     <li class="listitem">Runs (tekstelementen) worden ingesteld op RTL</li>
                  </ul>
               </div>
               <p>Het is soms mogelijk om de parameters voor weergave voor het bronbestand te wijzigen zodat dergelijke parameters worden geërfd
                  door de doelbestanden, om te vermijden dat de parameters voor weergave voor de doelbestanden elke keer moeten worden gewijzigd
                  als de bestanden worden geopend. Zulke wijzigingen zijn in ODF-bestanden bijvoorbeeld mogelijk.
               </p>
            </div>
         </div>
      </div>
      <div class="navfooter">
         <hr>
         <table width="100%" summary="Navigation footer">
            <tr>
               <td width="40%" align="left"><a accesskey="p" href="chapter.files.and.folders.html">Terug</a>&nbsp;
               </td>
               <td width="20%" align="center">&nbsp;</td>
               <td width="40%" align="right">&nbsp;<a accesskey="n" href="chapter.translation.editing.html">Volgende</a></td>
            </tr>
            <tr>
               <td width="40%" align="left" valign="top">Hoofdstuk 8. <span class="application">OmegaT</span> bestanden en mappen&nbsp;
               </td>
               <td width="20%" align="center"><a accesskey="h" href="index.html">Begin</a></td>
               <td width="40%" align="right" valign="top">&nbsp;Hoofdstuk 10. Bewerken (gedrag)</td>
            </tr>
         </table>
      </div>
   </body>
</html>