<html>
   <head>
      <meta http-equiv="Content-Type" content="text/html; charset=UTF-8">
   
      <title>Apreneu a utilitzar l'OmegaT en 5 minuts</title>
      <link rel="stylesheet" type="text/css" href="OmegaT.css">
      <meta name="generator" content="DocBook XSL Stylesheets V1.78.1">
   </head>
   <body bgcolor="white" text="black" link="#0000FF" vlink="#840084" alink="#0000FF">
      <div class="chapter">
         <div class="titlepage">
            <div>
               <div>
                  <h2 class="title"><a name="chapter.instant.start.guide"></a>Apreneu a utilitzar l'OmegaT en 5 minuts
                  </h2>
               </div>
            </div>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="create.and.open.new.project"></a>1.&nbsp;Configureu un projecte nou<a class="indexterm" name="d0e7"></a></h2>
                  </div>
               </div>
            </div>
            <p><em><span class="remark">Nota:</span></em>En un Mac d'Apple, utilitzeu la tecla <span class="keycap"><strong>Command</strong></span> en lloc de la tecla <span class="keycap"><strong>Control</strong></span>.
            </p><a class="indexterm" name="d0e22"></a><p>Per començar a utilitzar l'OmegaT, cal que creeu un projecte que contindrà tots els vostres fitxers: el fitxer de partida,
               les memòries de traducció, els glossaris i, finalment, el fitxer traduït. Al menú <span class="guimenu">Projecte</span>, seleccioneu <span class="guimenuitem">Nou...</span> i escriviu un nom per al projecte. Preneu nota d'on esteu creant el projecte, perquè us caldrà saber-ho més endavant.
            </p>
            <p>Després d'assignar un nom al projecte, s'obrirà el diàleg <span class="guilabel">Crea un projecte nou</span>. A la part superior del diàleg, seleccioneu la llengua del fitxer de partida i la llengua del document traduït i feu clic
               a <span class="guibutton">D'acord</span>per continuar.
            </p>
            <p>Si voleu configurar altres paràmetres d'aquest diàleg, sempre podeu tornar-hi prement <span class="keycap"><strong>Ctrl+E</strong></span>.
            </p>
            <p>A continuació, s'obre el diàleg <span class="guilabel">Fitxers del projecte</span>. Feu clic a <span class="guibutton">Copia fitxers a la carpeta de fitxers de partida...</span> per seleccionar els fitxers de partida. L'OmegaT copiarà els fitxers seleccionats a la subcarpeta <code class="filename">/source/</code> del projecte que heu creat. Així que els fitxers de partida s'hagin carregat a la subfinestra de l'<span class="guilabel">Editor</span>, podeu tancar el diàleg <span class="guilabel">Fitxers del projecte</span>.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="translate.the.segments.one.by.one"></a>2.&nbsp;Traduïu el fitxer
                     </h2>
                  </div>
               </div>
            </div>
            <p>L'OmegaT us mostrarà els segments d'un en un per tal que els aneu traduint. Un cop traduït cada segment, premeu <span class="keycap"><strong>Ctrl+U</strong></span> per desplaçar-vos fins al següent segment sense traduir (o bé <span class="keycap"><strong>Ctrl+Maj+U</strong></span> per desplaçar-vos fins al següent segment traduït). Sempre que vulgueu comprovar com es veurà la traducció en el format final,
               premeu <span class="keycap"><strong>Ctrl+D</strong></span> per generar els documents traduïts, que es crearan a la subcarpeta <code class="filename">/target/</code> de la carpeta del projecte. Durant la traducció, podeu utilitzar els menús <span class="guimenu">Edita</span> i <span class="guimenu">Vés a</span> per realitzar diverses funcions útils.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e89"></a>3.&nbsp;Valideu les etiquetes
                     </h2>
                  </div>
               </div>
            </div>
            <p>Si els fitxers de partida són fitxers amb format, com ara fitxers del Microsoft Word, LibreOffice Writer o HTML, l'OmegaT
               convertirà la formatació en etiquetes que envolten el text que esteu traduint. Sovint els documents també tindran etiquetes
               que no tenen res a veure amb la formatació, però que també són importants i, per tant, cal conservar-los als fitxers de partida
               (i als fitxers traduïts). Per exemple, el fitxer de partida pot contenir una frase com aquesta:
            </p>
            <div class="mediaobject" align="justify"><img src="images/InstantGuide_1.png" align="justify"></div>
            <p>
               
            </p>
            <p>L'OmegaT, però, presentarà aquesta frase així:</p>
            <div class="mediaobject" align="justify"><img src="images/InstantGuide_2.png" align="justify"></div>
            <p>
               
            </p>
            <p>Les etiquetes a l'OmegaT es mostren de color gris per tal que siguin fàcils de reconèixer. Estan protegides, o sigui que no
               podeu modificar-ne el contingut, però podeu suprimir-les, escriure-les manualment o moure-les on calgui a la frase traduïda.
               No obstant això, si heu fet alguna errada en escriure les etiquetes de format, és possible que els fitxers traduïts no es
               puguin obrir. Per tant, premeu <span class="keycap"><strong>Ctrl+T</strong></span> abans de generar els fitxers traduïts, per validar que les etiquetes siguin correctes.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e113"></a>4.&nbsp;Genereu el fitxer traduït
                     </h2>
                  </div>
               </div>
            </div>
            <p>Després d'assegurar-vos que no hi hagi cap error d'etiquetes a la traducció, premeu <span class="keycap"><strong>Ctrl+D</strong></span>per generar els fitxers traduïts, que es crearan a la subcarpeta <code class="filename">/target/</code> de la carpeta del projecte.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e124"></a>5.&nbsp;Més coses que cal tenir en compte
                     </h2>
                  </div>
               </div>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Si un fitxer no es pot carregar a la subfinestra de l'<span class="guilabel">Editor</span>, és possible que tingui un format que no sigui compatible amb l'OmegaT. Vegeu <a class="link" href="#">Filtres de fitxers</a> per veure una llista dels formats de fitxer que l'OmegaT admet.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Podeu crear un projecte nou per a cada feina nova, i podeu afegir fitxers de partida nous a un projecte en qualsevol moment.</p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Per veure els paràmetres inicials del projecte, obriu el diàleg de configuració del projecte prement <span class="keycap"><strong>Ctrl+E</strong></span>. Per veure una llista dels fitxers del projecte, obriu el diàleg <span class="guilabel">Fitxers del projecte</span> prement <span class="keycap"><strong>Ctrl+L</strong></span>.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Al final de la traducció, l'OmegaT exporta tres memòries de traducció, anomenades <code class="filename">level1</code>, <code class="filename">level2</code> i <code class="filename">omegat</code>, a la carpeta del projecte. Les memòries <code class="filename">level1</code> i <code class="filename">level2</code> es poden compartir amb usuaris d'altres programes de traducció. La memòria anomenada <code class="filename">omegat</code> es pot utilitzar a l'OmegaT en projectes futurs que creeu. Si col·loqueu fitxers de memòria de traducció a la subcarpeta
                        <code class="filename">/tm/</code> d'un projecte, l'OmegaT els utilitzarà automàticament per cercar-hi segments similars, anomenats «coincidències parcials».
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Podeu afegir un terme nou al glossari prement <span class="keycap"><strong>Ctrl+Maj+G</strong></span> o copiar glossaris ja existents a la subcarpeta <code class="filename">/glossary/</code>de la carpeta del projecte, per tal que l'OmegaT hi cerqui paraules automàticament.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Sovint pot ser útil cercar paraules i frases al text de partida i a la traducció. Per fer-ho, premeu <span class="keycap"><strong>Ctrl+F</strong></span> per obrir el diàleg <span class="guilabel">Cerca de text</span> en qualsevol moment.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Per veure una introducció més completa, vegeu el document <a class="ulink" href="http://www.omegat.org/ca/tutorial/OmegaT%20for%20Beginners.pdf" target="_top">OmegaT per a principiants de les eines TAO</a> al lloc web de l'OmegaT. Si necessiteu ajuda amb algun aspecte de l'OmegaT, subscriviu-vos al <a class="ulink" href="http://tech.groups.yahoo.com/group/OmegaT/" target="_top">grup d'usuaris de l'OmegaT.</a></p>
                  </li>
               </ul>
            </div>
         </div>
      </div>
   </body>
</html>