<html>
   <head>
      <meta http-equiv="Content-Type" content="text/html; charset=UTF-8">
   
      <title>Chapter&nbsp;23.&nbsp;Razne teme</title>
      <link rel="stylesheet" type="text/css" href="OmegaT.css">
      <meta name="generator" content="DocBook XSL Stylesheets V1.78.1">
      <link rel="home" href="index.html" title="OmegaT 3.5 – Korisnički priručnik">
      <link rel="up" href="index.html" title="OmegaT 3.5 – Korisnički priručnik">
      <link rel="prev" href="chapter.spellchecker.html" title="Chapter&nbsp;22.&nbsp;Alat za provjeru pravopisa">
      <link rel="next" href="appendix.languages.html" title="Appendix&nbsp;A.&nbsp;Jezici – popis oznaka ISO 639">
   </head>
   <body bgcolor="white" text="black" link="#0000FF" vlink="#840084" alink="#0000FF">
      <div class="navheader">
         <table width="100%" summary="Navigation header">
            <tr>
               <th colspan="3" align="center">Chapter&nbsp;23.&nbsp;Razne teme</th>
            </tr>
            <tr>
               <td width="20%" align="left"><a accesskey="p" href="chapter.spellchecker.html">Prev</a>&nbsp;
               </td>
               <th width="60%" align="center">&nbsp;</th>
               <td width="20%" align="right">&nbsp;<a accesskey="n" href="appendix.languages.html">Next</a></td>
            </tr>
         </table>
         <hr>
      </div>
      <div class="chapter">
         <div class="titlepage">
            <div>
               <div>
                  <h1 class="title"><a name="chapter.misc"></a>Chapter&nbsp;23.&nbsp;Razne teme<a class="indexterm" name="d0e9565"></a></h1>
               </div>
            </div>
         </div>
         <div class="toc">
            <dl class="toc">
               <dt><span class="section"><a href="chapter.misc.html#omegat.misc.console.mode">1. OmegaT Konzolni način rada</a></span></dt>
               <dd>
                  <dl>
                     <dt><span class="section"><a href="chapter.misc.html#misc.console.mode.prerequisites">1.1. Preduvjeti</a></span></dt>
                     <dt><span class="section"><a href="chapter.misc.html#starting.in.misc.console.mode">1.2. Pokretanje programa OmegaT u konzolnome načinu rada</a></span></dt>
                     <dt><span class="section"><a href="chapter.misc.html#misc.console.mode.option.quiet">1.3. Tihi način rada</a></span></dt>
                     <dt><span class="section"><a href="chapter.misc.html#misc.console.mode.option.validatetags">1.4. Provjera valjanosti oznaka teksta</a></span></dt>
                  </dl>
               </dd>
               <dt><span class="section"><a href="chapter.misc.html#d0e9744">2. Alat za automatsko sravnjivanje za svojstva jezika Java</a></span></dt>
               <dt><span class="section"><a href="chapter.misc.html#font.settings">3. Postavke fonta</a></span></dt>
               <dt><span class="section"><a href="chapter.misc.html#preventing.data.loss">4. Sprječavanje gubitka podataka</a></span></dt>
            </dl>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="omegat.misc.console.mode"></a>1.&nbsp;<span class="application"><a class="indexterm" name="d0e9571"></a>OmegaT</span> Konzolni način rada<a class="indexterm" name="d0e9578"></a></h2>
                  </div>
               </div>
            </div>
            <div class="note" style="margin-left: 0.5in; margin-right: 0.5in;">
               <h3 class="title">Note</h3>
               <p>Samo za napredne korisnike!</p>
            </div>
            <p>Konzolni način rada (tj. naredbenim retkom) omogućava korištenje programa <span class="application">OmegaT</span> kao prevoditeljskoga alata u okruženju skriptiranja. Pokretanjem u konzolnome načinu rada ne učitava se grafičko korisničko
               sučelje (što omogućava rad na bilo kojoj konzoli), a projekti se automatski prevode. Primjer za to bio bi neki softverski
               projekt s grafičkim korisničkim sučeljem lokaliziranim na više jezika. U konzolnome načinu rada moguće je izradu lokaliziranoga
               sučelja uvrstiti u radni proces.
            </p>
            <div class="section">
               <div class="titlepage">
                  <div>
                     <div>
                        <h3 class="title"><a name="misc.console.mode.prerequisites"></a>1.1.&nbsp;Preduvjeti
                        </h3>
                     </div>
                  </div>
               </div>
               <p>Za pokretanje programa OmegaT potreban je odgovarajući projekt. Lokacija nije bitna, budući da je morate unijeti u naredbeni
                  redak prilikom pokretanja.
               </p>
               <p>Ako trebate nestandardne postavke, morate imati odgovarajuće konfiguracijske datoteke (<code class="literal">filters.conf</code> i <code class="literal">segmentation.conf</code>). To možete ostvariti na dva načina:
               </p>
               <div class="itemizedlist">
                  <ul class="itemizedlist" style="list-style-type: disc; ">
                     <li class="listitem">
                        <p>Pokrenite program <span class="application">OmegaT</span> na uobičajeni način (s grafičkim korisničkim sučeljem) pa namjestite postavke. Pokrenete li zatim program <span class="application">OmegaT</span> u konzolnome načinu rada, koristit će iste postavke.
                        </p>
                     </li>
                     <li class="listitem">
                        <p>Ako nije moguće pokretanje programa <span class="application">OmegaT</span> na uobičajeni način (jer nema raspoloživoga grafičkog okruženja), u odgovarajuću mapu kopirajte postavke iz neke druge instalacije
                           programa <span class="application">OmegaT</span> s drugoga računala. Lokacija nije bitna, budući da je možete upisati u naredbeni redak prilikom pokretanja (pogledajte u
                           nastavku teksta). Potrebne datoteke <code class="literal">filters.conf</code> i <code class="literal">segmentation.conf</code> možete pronaći u korisničkoj početnoj mapi (npr. <code class="literal">C:\Documents and Settings\%Korisnik%\<span class="application">OmegaT</span></code> u sustavu Windows, ili <code class="literal">%korisnik%/.omegat/</code> u sustavu Linux).
                        </p>
                     </li>
                  </ul>
               </div>
            </div>
            <div class="section">
               <div class="titlepage">
                  <div>
                     <div>
                        <h3 class="title"><a name="starting.in.misc.console.mode"></a>1.2.&nbsp;Pokretanje programa OmegaT u konzolnome načinu rada
                        </h3>
                     </div>
                  </div>
               </div>
               <p>Za pokretanje programa OmegaT u konzolnome načinu rada potrebni su još neki dodatni parametri. Najznačajniji je <code class="literal">&lt;mapa-projekta&gt;</code>, a po izboru i <code class="literal">--config-dir=&lt;mapa-konfiguracijskih-datoteka&gt;</code>. Primjer:
               </p>
               <p><code class="literal">$&gt; java -jar <span class="application">OmegaT</span>.jar /putanja/do/projekta \</code></p>
               <p><code class="literal">--config-dir=/putanja/do/konfiguracijskih datoteka/ \</code></p>
               <p><code class="literal"> --mode=console-translate \</code></p>
               <p><code class="literal"> --source-pattern={regexp} \</code></p>
               <p><code class="literal"> --tag-validation=[block|warn] </code></p>
               <p><span class="bold"><strong>Objašnjenje:</strong></span></p>
               <div class="itemizedlist">
                  <ul class="itemizedlist" style="list-style-type: disc; ">
                     <li class="listitem">
                        <p><code class="literal">&lt;mapa-projekta&gt;</code> kazuje programu <span class="application">OmegaT</span> gdje se nalazi prijevodni projekt. Upisivanjem ovoga parametra pokrećemo program <span class="application">OmegaT</span> u konzolnome načinu rada, koji potom prevodi odabrani projekt.
                        </p>
                     </li>
                  </ul>
               </div>
               <div class="itemizedlist">
                  <ul class="itemizedlist" style="list-style-type: disc; ">
                     <li class="listitem">
                        <p><code class="literal">--config-dir=&lt;mapa-konfiguracijskih-datoteka&gt;</code> kazuje programu OmegaT gdje je mapa u kojoj se nalaze konfiguracijske datoteke. Kada ovaj parametar nije naveden, OmegaT
                           koristi zadane vrijednosti (mapa OmegaT u korisničkoj početnoj mapi ili, ako ona nije raspoloživa, u tekućoj radnoj mapi).
                        </p>
                     </li>
                  </ul>
               </div>
               <div class="itemizedlist">
                  <ul class="itemizedlist" style="list-style-type: disc; ">
                     <li class="listitem">
                        <p><code class="literal">--mode=console-translate </code>: program <span class="application">OmegaT</span> se pokreće u konzolnome načinu rada i prevodi odabrani projekt.
                        </p>
                     </li>
                     <li class="listitem">
                        <p><code class="literal">--source-pattern={regexp} </code>služi za određivanje datoteka za prijevod. Primjer regularnoga izraza: <code class="filename">test\.html</code></p>
                     </li>
                     <li class="listitem">
                        <p><code class="literal">--tag-validation=[abort|warn]</code>: odaberete li abort, program se zaustavlja kada se provjerom valjanosti oznaka teksta pronađu pogreške. Odaberete li warn,
                           program se ne zaustavlja, a prikazuju se poruke o pogreškama. U svim ostalim slučajevima se ne obavlja provjera valjanosti
                           oznaka teksta.
                        </p>
                     </li>
                  </ul>
               </div>
            </div>
            <div class="section">
               <div class="titlepage">
                  <div>
                     <div>
                        <h3 class="title"><a name="misc.console.mode.option.quiet"></a>1.3.&nbsp;Tihi način rada
                        </h3>
                     </div>
                  </div>
               </div>
               <p>Za „tihi” rad imamo dodatni parametar naredbenoga retka koji vrijedi isključivo za konzolni način rada: <code class="literal">--quiet</code>. U tihome načinu rada na zaslonu se prikazuje manje informacija o događajima. Ne prikazuju se ni poruke koje se obično nalaze
                  na traci stanja.
               </p>
               <p>Korištenje: <code class="literal">java -jar <span class="application">OmegaT</span>.jar /putanja/do/projekta --mode=console-translate --quiet</code></p>
            </div>
            <div class="section">
               <div class="titlepage">
                  <div>
                     <div>
                        <h3 class="title"><a name="misc.console.mode.option.validatetags"></a>1.4.&nbsp;Provjera valjanosti oznaka teksta
                        </h3>
                     </div>
                  </div>
               </div>
               <p>Za provjeru valjanosti oznaka teksta imamo dodatni parametar naredbenoga retka koji vrijedi isključivo za konzolni način rada:
                  <code class="literal">--tag-validation=[abort|warn]</code>. Dodamo li ovaj parametar, provjera valjanosti oznaka teksta obavlja se prije prevođenja/sravnjivanja. Odaberemo li vrijednost
                  <code class="literal">abort</code>, prilikom pronalaska pogrešaka u vezi s oznakama teksta prikazuju se poruke, a program se zaustavlja. Odaberemo li pak vrijednost
                  <code class="literal">warn</code>, poruke o pogreškama se prikazuju, ali program OmegaT nastavlja s radom.
               </p>
               <p>Korištenje: <code class="literal">java -jar <span class="application">OmegaT</span>.jar /putanja/do/projekta --mode=console-translate --tag-validation=abort</code></p>
            </div>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="d0e9744"></a>2.&nbsp;Alat za automatsko sravnjivanje za svojstva jezika Java<a class="indexterm" name="d0e9747"></a></h2>
                  </div>
               </div>
            </div>
            <p>Programom OmegaT možete sravnjivati svojstva jezika Java u konzolnome načinu rada. Ako imate izvorišnu i odredišnu datoteku
               svojstava s jednakim sadržajem na odabranome jezičnom paru, ovim postupkom možete izraditi odgovarajuću datoteku tmx za taj
               sadržaj. Korištenje:
            </p>
            <p><code class="literal">java -jar OmegaT.jar --mode=console-align /mapa-moj-projekt --alignDir=/prevedeneDatoteke/</code></p>
            <p><code class="filename">alignDir</code> mora sadržavati prijevod na odredišnome jeziku projekta. Primjera radi, ako je projekt postavljen za jezični smjer EN-&gt;FR,
               alignDir mora sadržavati paket čiji naziv završava nastavkom _fr. Izrađena datoteka tmx sprema se u mapu <code class="literal">omegat</code> pod nazivom <code class="filename">align.tmx</code>.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="font.settings"></a>3.&nbsp;Postavke fonta<a class="indexterm" name="d0e9770"></a></h2>
                  </div>
               </div>
            </div>
            <p>U ovome dijaloškom okviru možete odrediti font za korištenje u sljedećim prozorima programa <span class="application">OmegaT</span>:
            </p>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>glavni prozor programa <span class="application">OmegaT</span> (okna za obradu, podudaranja i glosare)
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Prozor za pretraživanje</p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Prozor za provjeru valjanosti oznaka teksta</p>
                  </li>
               </ul>
            </div>
            <p>Dijaloški okvir možete otvoriti putem izbornika <a class="indexterm" name="d0e9797"></a><span class="guimenu">Mogućnosti</span> → <span class="guimenuitem">Font...</span>. Dialoški okvir sadržava sljedeće elemente:
            </p>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p><span class="bold"><strong>Font</strong></span>: padajući izbornik za odabir jednoga od raspoloživih fontova računala.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p><span class="bold"><strong>Veličina</strong></span>: izbornik veličine fonta.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p><span class="bold"><strong>Ogledni tekst</strong></span>: polje izravnoga prikaza odabranoga fonta.
                     </p>
                  </li>
               </ul>
            </div>
            <p><span class="bold"><strong>Napomena: </strong></span>ponekad je potrebno dulje vrijeme da OmegaT ažurira prikaz nakon promjene postavki fonta. To poglavito vrijedi kada je u oknu
               za obradu otvorena veća datoteka s puno segmenata i/ili zbog sporijega računala. Također uzmite u obzir da nekim jezičnim
               parovima bolje odgovaraju određeni fontovi. Konkretno, za jezike različitih pisama/načina pisanja (npr. ruski i japanski)
               prilikom prevođenja valja koristiti font koji se može upotrebljavati za oba jezika.
            </p>
         </div>
         <div class="section">
            <div class="titlepage">
               <div>
                  <div>
                     <h2 class="title" style="clear: both"><a name="preventing.data.loss"></a>4.&nbsp;Sprječavanje gubitka podataka<a class="indexterm" name="d0e9833"></a></h2>
                  </div>
               </div>
            </div>
            <p><span class="application">OmegaT</span> je robustan program. Međutim, morate poduzimati mjere sprječavanja gubitka podatka prilikom korištenja programa <span class="application">OmegaT</span>, baš kao i sa svim drugim programima. <span class="application">OmegaT</span> tijekom prevođenja sprema sve zgotovljene segmente u prijevodnu memoriju <code class="literal">project_save.tmx</code>, koja se nalazi u podmapi projekta <code class="literal">/omegat</code> subfolder.
            </p>
            <p>OmegaT također izrađuje sigurnosne kopije prijevodne memorije, tj. datoteke project_save.tmx.GODNMMDDHHNN.bak, i sprema ih
               u istu podmapu pri svakom otvaranju ili ponovnom učitavanju projekta. GODN je četveroznamenkasta godina, MM je mjesec, DD
               dan u mjesecu, dok HH i NN označavaju sat i minutu spremanja prethodne prijevodne memorije.
            </p>
            <p>Kad posumnjate da ste izgubili podatke prijevoda, možete vratiti projekt u stanje u kojemu je bio pri zadnjemu spremanju (obično
               prije 10-ak minuta), i to prema sljedećemu postupku:
            </p>
            <div class="orderedlist">
               <ol class="orderedlist" type="1">
                  <li class="listitem">
                     <p>Zatvorite projekt.</p>
                  </li>
                  <li class="listitem">
                     <p>Preimenujte tekuću datoteku <code class="filename">project_save.tmx</code> (npr. u <code class="filename">project_save.tmx.privremeno</code>).
                     </p>
                  </li>
                  <li class="listitem">
                     <p>Odaberite sigurnosnu kopiju prijevodne memorije koja najvjerojatnije sadržava potrebne podatke.</p>
                  </li>
                  <li class="listitem">
                     <p>Preimenujte je u <code class="literal">project_save.tmx</code>.
                     </p>
                  </li>
                  <li class="listitem">
                     <p>Otvorite projekt.</p>
                  </li>
               </ol>
            </div>
            <p>Da biste izbjegli gubitak značajnih podataka:</p>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Redovito kopirajte datoteku /omegat/project_save.tmx na medije za sigurnosno kopiranje, kao što su CD ili DVD.</p>
                  </li>
                  <li class="listitem">
                     <p>Redovito izrađujte datoteke prijevoda i provjeravajte sadržavaju li sav prevedeni sadržaj sve dok se ne izvještite s programom
                        <span class="application">OmegaT</span>.
                     </p>
                  </li>
                  <li class="listitem">
                     <p>Posebnu pozornost obratite pri bilo kakvome mijenjanju sadržaja u mapi <code class="literal">/source</code> usred rada na projektu. Svaka promjena izvorišnih datoteka nakon početka prevođenja može dovesti do toga da <span class="application">OmegaT</span> neće biti u stanju pronaći segmente koji su zapravo već prevedeni.
                     </p>
                  </li>
               </ul>
            </div>
            <div class="itemizedlist">
               <ul class="itemizedlist" style="list-style-type: disc; ">
                  <li class="listitem">
                     <p>Na početku korištenja programa koristite ove tekstove pomoći. Ako naletite na probleme, objavite poruku na stranicama <a class="ulink" href="https://groups.yahoo.com/neo/groups/OmegaT/info" target="_top">korisničke skupine programa <span class="application">OmegaT</span></a>. Poruke možete slobodno objavljivati na jeziku po svojoj volji.
                     </p>
                  </li>
               </ul>
            </div>
         </div>
      </div>
      <div class="navfooter">
         <hr>
         <table width="100%" summary="Navigation footer">
            <tr>
               <td width="40%" align="left"><a accesskey="p" href="chapter.spellchecker.html">Prev</a>&nbsp;
               </td>
               <td width="20%" align="center">&nbsp;</td>
               <td width="40%" align="right">&nbsp;<a accesskey="n" href="appendix.languages.html">Next</a></td>
            </tr>
            <tr>
               <td width="40%" align="left" valign="top">Chapter&nbsp;22.&nbsp;Alat za provjeru pravopisa&nbsp;</td>
               <td width="20%" align="center"><a accesskey="h" href="index.html">Home</a></td>
               <td width="40%" align="right" valign="top">&nbsp;Appendix&nbsp;A.&nbsp;Jezici – popis oznaka ISO 639
                    
                    
                    
               </td>
            </tr>
         </table>
      </div>
   </body>
</html>